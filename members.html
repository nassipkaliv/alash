<html>
  <head>
    <meta charset="utf-8">
    <title>Batys Alash Okilderi</title>
    <link rel="stylesheet" href="css/members.css">
    <meta name="viewport" content="width=device-width, initial-scale=1">
    <link href="https://fonts.googleapis.com/css?family=Poppins:100,200,300,400,600,700&display=swap" rel="stylesheet">
<link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css"> 
  </head>
  <body>
    <header id="#top" class="main-header">
      <h1><font face="Montserrat">Batys Alash OKilderi</font></h1>
      <p class="date"><font face="Montserrat">1918 &ndash; 1919</font></p>
      <a href="#bio-section"><img class="arrow" src="http://res.cloudinary.com/dr5xbeenj/image/upload/v1513466515/arrow_ya9iki.svg" alt="arrow"></a>
    </header>
    <main>
      <!-- Biography section -->
      <div id="bio-section">
        <p class="intro">
          Алаш-Орда жетекшісі - Жаһанша Досмұхамедов.
        </p>

        <!-- Biography image & quote -->
        <div class="biography">
          <div class="bio-image">
            <img src="https://encrypted-tbn0.gstatic.com/images?q=tbn:ANd9GcSx61vJxJ_wWQ7vjcTKWXGyCljJdGyV5k1NT7vVjyZMjK3SZTO5t6Cvg5jOrumA6xAhFO0&usqp=CAU">
            <blockquote class="quote">
              <footer class="quote-footer">Jahanşa Dosmuxamedov</footer>
            </blockquote>
          </div>

          <!-- Biography text -->
          <div class="bio-text">
            <h2>Biography</h2>
            <p>
              Жаһанша Досмұхамедов (Жанша) (1886 Орал облысы, Орал уезі, Жымпиты болысы № 1 ауылы - 1937), Алаш қозғалысының аса көрнекті қайраткері, Алашорда үкіметінің мүшесі, Алашорданың Батыс бөлімшесінің төрағасы, заңгер.
            </p>
            <p>
              1899 жылы тамыз айында Орал әскери реалдық училищесіне түсіп, онда 1905 жылы 31 мамырға дейін толық курсын оқып бітіріп, сол жылғы 27 қарашада № 991 аттестатпен 1906 жылы тамыз айында, Орал облысының стипендиаты ретінде Мәскеу университетінің заң факультетіне түсіп, оны № 175 бітіру куәлігімен 1910 жылы 4 наурызда бітіріп шыққан[1].
1917 жылғы ақпанға дейін Томск сот округі прокурорының орынбасары.[2] 1-Орал облыстық қазақ съезінің төрағасы, Құрылтай жиналысының мүшесі болып сайланған.
1917 жылы 1-11 мамыр аралығында Мәскеуде өткен Бүкілресейлік мұсылман сиезіне басқа да қазақ делегаттарымен бірге қатысып, мұсылман істерін басқаратын «Шуро-и-Ислам» комитеті төрағасының орынбасарлығына сайланады. «Шуро-и-Исламның» ісімен Мәскеуде біраз болады. Сол жылы 21-26 шілдеде Орынборда өткен Жалпықазақтық сиезде Орал облысынан Бүкілресейлік Құрылтай жиналысына депутаттыққа ұсынылады.
1917 жылы желтоқсан айында өткен Жалпықазақтық съезде Ж.Досмұхамедов Алашорда үкіметінің мүшелігіне облыстардан тысқары делегат ретінде кіреді. Съезде автономия жариялау туралы екі пікір болғанын: оның бір жағында Ә.Бөкейханов бастаған топ «кейінірек», ол Халел және Жанша Досмұхамедовтер бастаған топ «дереу» жариялансын деген ұстаным қалыптасқан.
1918 жылдың наурыз айында Жанша және Халел Досмұхамедовтер Мәскеуге келіп, Ленин және Сталинмен келіссөз жүргізіп, Кеңес үкіметін Алашорданың желтоқсандағы съезінің қаулыларымен таныстырып, сондағы 11 шартты қояды. Кеңес үкіметінің жанынан Қазақ комиссариатының ашылуына қол жеткізеді.
1918 жылы 6 мамырда Жымпиты өлкесінде өткен Орал облысының 4-қазақ съезінде, құрамына Сырым батырдың ұрпағы Салық және Сейіт ишан кірген 7 адамнан тұратын «Ойыл уәлаяты» құрылып, Жанша оның Уа­қытша үкіметінің төрағасы болып сайланады. Уәлаятта атты милиция жасақталып, оларды соғыс өнеріне үйрететін курс ашылады. Әр түрлі шаруашылық құрылымдар ашылады.
            </p>
            <p>
              1920-25 жылдары Ташкентте тұрып, ғылыммен, өз мамандығы бойынша адвокаттық жұмыспен айналысады. Әуезовте 1922-23 жылдыры Ташкентте жұмыс істеген, оқыған. Олар қазақ тарихы мен әдебиетіне байланысты құрылған «Талап» ұйымының мәжілістерінде кездесіп жүрген. [3]
1930 жылы 5 қазанда Досмұхамедовтың тергеу ісіне байланысты Әуезов жауапқа тартылады. Оған «қазақ ұлтшылдарының астыртын ұйымдарына қатысты, Қазақстандағы кеңестік науқандар мен шаралардың мазмұнын бұрмалау мақсатын көздеді. Жанша Досмұхамедовтың ұйымында тұрды, оның тапсырмасын орындады» деген сияқты кінәлар тағады, нәтижесінде Досмұхамедов пен Әуезовтің істері бірге қаралды.[4]
Ташкентте қазақ зиялылары құрған мәдени-ағарту «Талап» қауымдастығына мүше болып, оның тапсыруымен қазақ тілінде алғашқы қылмыстық кодекс жобасын әзірледі. Онан кейін ол қазақ астаналары Қызылорда, Алматы қалаларында әр түрлі қызметтер атқарып, 1930 жылы Мәскеуге қызметке ауысады. Сол жылы қазан айында тұтқындалып, 1932 жылы Воронежге 5 жыл мерзімге жер аударылады. 1938 жылы қайта тұтқындалып, үштіктің шешімімен ату жазасына кесіледі.
            </p>
          </div>
        </div>
      </div>
    </main>

    <main>
      <!-- Biography section -->
      <div id="bio-section">
        <p class="intro">
          Халел Досмұхамедов - Алаш-Орда қайраткері.
        </p>

        <!-- Biography image & quote -->
        <div class="biography">
          <div class="bio-image">
            <img src="https://upload.wikimedia.org/wikipedia/kk/9/98/%D0%A5%D0%B0%D0%BB%D0%B5%D0%BB_%D0%94%D0%BE%D1%81%D0%BC%D2%B1%D1%85%D0%B0%D0%BC%D0%B5%D0%B4%D2%B1%D0%BB%D1%8B.jpg">
            <blockquote class="quote">
              <p></p>
              <footer class="quote-footer">Halel Dosmuxamedov</footer>
            </blockquote>
          </div>

          <!-- Biography text -->
          <div class="bio-text">
            <h2>Biography</h2>
            <p>
              Халел Досмұхамедов (24.04.1883-1939) — Алаш қозғалысының қайраткері, дәрігер, ұстаз, ғалым. Мамандығы дәрігер бола тұрса да, қоғам өмірінің сан салалы мәселелеріне араласқан көп қырлы дарын: саяси және қоғам қайраткері, тарихшы, табиғаттанушы, тілтанушы, әдебиетші, ауыз әдебиетінің сирек үлгілерін жинап, насихаттаушы, шебер аудармашы.
            </p>
            <p>
              1905 жылы Орал қаласында бес облыстың делегаттары жиналған съезде кадеттер партиясының жергілікті бөлімшесі құрылған. Қазақ конституциялық-демократиялық партиясының 9 адамнан тұратын Орталық комитетіне Б.Қаратаев, М.Бақыткереевтермен бірге сайланды.
            </p>
            <p>
              1913-18 жылдары «Қазақ» газетінде «Тамыр дәрі хақында», «Сары кезік — сүзек», «Жұқпалы ауру хақында» сынды кәсіби, әлеуметтік-саяси тақырыптарда мақалалар жариялап, өзіндік ой-пікірін білдіріп тұрды. «Как бороться с чумой среди киргизского народа» (1916) деген кітабы өз кезеңінде оба індетіне қарсы күрестің әдіс-тәсілдерін түгел қамтыған еңбек болды.
            </p>
            <p>
             1917 жылы ІІ жалпықазақ съезінде жарияланған Алашорда үкіметі — Ұлт кеңесі құрамына сайланды. Алаш қайраткерлерімен бірге бірінші кезекте халықты бүліншіліктен қорғайтын ұлттық әскер — халық милициясын жасақтауға, Алаш қорын құруға, елден алым-салық қаражат жинау ісіне күш салды. Уақытша үкіметтен билікті күшпен тартып алған большевиктердің үстемдігі нығайған тұста, Кеңес үкіметінің басшысы В.И.Ленинмен, Ұлт істері жөніндегі халық комиссары И.В.Сталинмен бетпе-бет келіссөздер жүргізеді. Большевиктер Кеңес өкіметін толық мойындап, сөзсіз бағынуды талап етсе, олар Алашордаға ішінара билік беру (заң шығару, атқарушы билік, сот жүргізу, өз әскері болу), қазақтар шоғырланған жерлерді түгел қазақтарға қайтару, әр жерде кеңес органдары тұтқындаған алаш қайраткерлерін түрмеден босату, оларды қудалауды тоқтату, қаржылай көмек беру сияқты маңызды мәселелерді өткір қоя білді.

1918 жылы Жымпиты қаласында өткен Орал өңірі қазақтарының 4-съезінде Қазақстанның бүкіл батыс өңіріне ықпал етерлік ұлттық-территориялық құрылым — «Ойыл уәлаяты уақытша үкіметін» жариялауға қатысты. Сол жылы қыркүйек айының ортасында Кеңес өкіметіне қарсы күштердің Уфа директориясын жариялау мәжілісіне жиналған Алашорда қайраткерлері бұл құрылымды қолдап, оған «Алашорданың батыс бөлімшесі» деген ат берді. Осы кезеңде Халел Алашорданың атты әскерін ұйымдастырып, Самарадағы Комуч үкіметінен қару-жарақ алуға, Ұлттық банк ашуға, баспахана, «Еркін қазақ» газетін шығаруға көп еңбек сіңірді.
            </p>
            <p>1938 жылы 26 шілдеде жалған саяси айыппен екінші рет тұтқынға алынып әуелі Мәскеу, кейін Алматы түрмесінде отырды. 1939 жылы 24 сәуірде әскери трибуналдың үкімімен ату жазасына кесілді,1939 жылы 19 қыркүйекте түрме ауруханасында өкпе туберкулезінен қайтыс болды.

            Оның ісі тек 1958 жылы 28 ақпанда Қазақ КСР Жоғарғы сотының Қылмыстық істер коллегиясында қайта қаралып ақталды</p>
          </div>
        </div>
      </div>
    </main>


    <main>
      <!-- Biography section -->
      <div id="bio-section">
        <p class="intro">
          Уәлитхан Шарафиддинұлы Танашев — Алашорданың күрескер азаматы, заңгер, көрнекті қоғам қайраткері.
        </p>

        <!-- Biography image & quote -->
        <div class="biography">
          <div class="bio-image">
            <img src="https://upload.wikimedia.org/wikipedia/commons/thumb/1/19/Walitxan_Tanas.jpg/420px-Walitxan_Tanas.jpg">
            <blockquote class="quote">
              <footer class="quote-footer">Ualithan Tanashev</footer>
            </blockquote>
          </div>

          <!-- Biography text -->
          <div class="bio-text">
            <h2>Biography</h2>
            <p>
              1899-1908 жылдары Астрахан гимназиясынан сегіз сыныптық білім алады. 1909 жылы Қазан университетінің заң факультетін бітіреді. Ол 1913-1917 жылдары Қазан қаласында заңгер болып жұмыс істеген. 1917 жылы туған еліне келіп, әртүрлі қызметтер атқарады. Астраханға оралған соң заңгерлікпен айналысады, сол кезден бастап төңкеріс жолына түседі. Ол өзінің ақыл-парасатын туған халқының бақытқа жету жолына арнаған.
            </p>
            <p>
              1917 жылы 1 -8 сәуірде Орынборда өткен Торғай облысы қазақтарының сиезінде мәжіліс төралқасы төрағасының орынбасары болады. 1917 жылы 21 сәуірде өткен Бөкей Ордасы қазақтарының сиезінде төралқа төрағасы болады. Осы сиезде ол Бөкей жер басқармасының төрағалығына сайланып, Бөкей ордасы өңірінен Бүкілресейлік мұсылмандар кеңесіне өкілдікке ұсынылады. Ж.Досмүхамедұлы екеуі кеңестің атқару комитетіне кіреді де, Бөкей ордасынан депутаттыққа өтеді. 1-11 мамыр аралығында Мәскеуде өткен Бүкілресейлік мұсылмандар сиезінің атқару комитетіне мүше болады. Киевте тамыз айында өткен бүкілресейлік мұсылмандар құрылтайына қатысады. Ел сенімін арқалаған У.Танашев Ж.Досмұхамедұлы және Ж.Ақпаевтармен бірге Петроградтағы «Шураи исламдағы» Алашорда үкіметінің өкілі болып тағайындалады. 1917 жылы 5-13 желтоқсанда Орынборда өткен жалпықазақ сиезінде Алашорда үкіметінің министрі болып сайланады.
            </p>
            <p>
             1918 жылы 8 маусымда Самара қаласында құрылтай жиналысы мүшелерінің комитетінде (Комуч) ол ел мүддесін қорғауға көп күш салады. Челябіде өткен Комуч пен Сібір үкіметінің мәжілістеріне қатысады. 8-23 қыркүйек аралығында Уфадағы бүкілресейлік уақытша үкімет - Үфі дирекциясы құрылған мәжіліске қатысады. Одан соң Әлихан Бөкейхан басқарған Алашорданың шұғыл мәжілісіне қатысады. Ол жиналыста Ж.Досмұхамедұлы, Х.Досмұхамедұлы, А.Бірімжанов, Ә.Ермеков, М.Тынышбаевтармен бірге «Ойыл уәлаяты» таратылып, Бөкей ордасы мен Ойыл уәлаяты, Маңғыстау уезі мен Торғай облысының Ақтөбе, Ырғыз уездерін басқару үшін Алашорданың батыс бөлімшесін құруды қолдаған. 1918 жылы 18 қарашада Омбыдағы дирекция құлап, үкімет билігі адмирал Колчактың қолына өткен кезде Алашорда үкіметі жаңа үкіметпен келіссөз жүргізуге ниеттенді. 1919 жылы 11 ақпанда өткен ведомствоаралық құрылым жөніндегі отырыста Ә.Бөкейхан, А.Тұрлыбаев, У.Танашев Колчак өкілдерімен келіссөзге барады. 1919 жылы Алашорда таратылып, Алаш қозғалысына қатынасқандарға кешірім жасалған соң, У.Шарафиддинұлы АКСР-ін ұйымдастыру жұмысымен және республикалық мемлекеттік баспа бөлімдерін құрумен айналысады. Орынборда қазақ әскери төңкерістік комитеті құрамында жұмыс істеп, орталық атқару комитетінің мүшесі болады. 1920 жылы 25 қыркүйекте республикалық әділет халық комиссариатының орынбасары қызметіне тағайындалды. Осы кезде ел үшін аса маңызды бірнеше заң актілерінің қабылдануына ықпал етеді.
            </p>
            <p>
              1937 жылы бұрынғы алашордашыл қайраткер ретінде тұтқындалады. Артынан тұтқыннан босатылады. Бірақ, 1949 жылы сол айыппен тағы тұтқындалып, 1955 жылға дейін Краснояр өлкесіне жер аударылады. Айдауда кара жұмыс істейді. 1957 жылы Татар АКСР-інің жоғары сот төралқасының шешімімен ақталады. Сол жылы зейнетке шығады. 1968 жылы Қазан қаласында дүние салады.
            </p>
          </div>
        </div>
      </div>
    </main>



    <main>
      <!-- Biography section -->
      <div id="bio-section">
        <p class="intro">
          Жанқадамов Бижанғали - Батыс Алаш-Орда қайраткері.
        </p>

        <!-- Biography image & quote -->
        <div class="biography">
          <div class="bio-image">
            <img src="https://alash.semeylib.kz/wp-content/uploads/2017/04/12.jpg">
            <blockquote class="quote">
              <footer class="quote-footer">Zhankadamov Bizhangali</footer>
            </blockquote>
          </div>

          <!-- Biography text -->
          <div class="bio-text">
            <h2>Biography</h2>
            <p>
              Батыс Алаш-Орда қайраткері, қазақ халқының алғашқы жоғарғы білімді мал дәрігерлерінің бірі Жанқадамов Бижанғали 1889 жылы Батыс Қазақстан  облысы Қаратөбе ауданы Ханкөл ауылында туған. Әкесі Әбілқас орта шаруалы адам болған.
            </p>
            <p>
              Б.Жанқадамов болыстық орыс-қазақ училищесін, Орал реальдық әскер училищесін бітірген (1906-1912 ж. шамасы). 1912-1917 жылы аралығында Қазан ветеринарлық институтында оқып, оны мал дәрігері маманы деген дипломмен тәмамдады. 1915 жылы қаражат жоқтықтан оқуын үзіп алғандығы жөнінде курстасы Мұқаш Боштаев «Қазақ» газетіне жазды. 1916 жылы К.Жәленов, М.Балтанов, М.Баймұхамедовпен бірге қазақтан майдандағы тыл жұмысына адам алуды тоқтату жөніндегі Жайық сырты қазақтары делегациясы құрамында Петроградқа барды. Сол жылы қазан айында Қазан қаласында оқитын бір топ қазақ студенттері болып майдандағы тыл жұмысына алынғандарға, олардың үй-ішіне көмектесу жөнінде «Қазақ» газетінде хат жариялағандардың бірі.
            </p>
            <p>
              1917 жылы наурыз айында Ә.Бөкейханның шақыруымен құрамында А.Кенжин, Б.Сүлеев, Е.Омаров, Е.Бірімжанов, т.б. бар қазақ оқығандары тобында Батыс майданға келіп, жігіттерді елге жеткізу ісін ұйымдастыруға қатысты. «Қазақ» газетіне тыл жұмысындағы жігіттердің жай-күйінен мақала жазды («Жолсыз әуре қылмаңдар», 1917, 1 сәуір, № 224). Сол жылы сәуір ортасында Орал қаласында өткен I Қазақ Орал облыстық сиезінің делегаты. Осы сиезде Орал облыстық қазақ комитетінің мүшесі болып сайланды. 1917 жылы күзде II Қазақ облыстық сиезі шешімімен жүргізілген земство сайлауында С.Омаров, К.Отаров, Ғ.Жетпісов тәрізді ел ішіндегі ықпалды адамдардың ұсынуымен Жымпиты уездік земство басқармасы төрағалығына К.Жәленовпен баламалы негізде түсіп, басым дауыспен төраға болып сайланды.1917 жылы күзде облыстық земство төрағасын сайлау кезінде қазақ оқығандары арасындағы топқа бөлінген күрестен өзін аулақ ұстады. Земство жүйесін бірден-бір жергілікті билік органы деп біліп, оның демократиялық негізде жұмыс істеп, халық шаруашылығы міндеттерін толығынан атқаруына қол жеткізуге күш салды. Ойыл облысында үкімет пен земство билігінің қосарланбай, екі билік органының ара-жігі дәл ажыратылуын жақтады. Осындай тура ды шыншыл, принципшіл мінезімен ел ықыласына бөленіп, аз уақытта Ойыл облысы басшылары санатына енді.
            </p>
            <p>
              1937 жылы жазда Орал қаласында тұтқындалды. ІІХК Батыс Қазақстан облыстық басқармасы үштігінің қаулысымен 1937 жылы  екінші желтоқсанда атылды. Б.Жанқадамовтың есімі ҚР Жоғарғы Соты коллегиясының 1992 жылы 16 қыркүйектегі ұйғарымымен ақталды.
            </p>
          </div>
        </div>
      </div>
    </main>




    <main>
      <!-- Biography section -->
      <div id="bio-section">
        <p class="intro">
          Ахмет Маметов - Алаш-Орда қайраткері.
        </p>

        <!-- Biography image & quote -->
        <div class="biography">
          <div class="bio-image">
            <img src="https://alash.semeylib.kz/wp-content/uploads/2016/09/31.jpg">
            <blockquote class="quote">
              <footer class="quote-footer">Ahmet Mametov.</footer>
            </blockquote>
          </div>

          <!-- Biography text -->
          <div class="bio-text">
            <h2>Biography</h2>
            <p>
              Мәметов Ахметғали (Ахмет) 1895 жылы, Астрахан губерниясы, Талов уезі, Қойтоғыт ауылында дүниеге келген. Батыс Алаш-Орда қайраткері, Бөкей өңірінде Алаш қозғалысына қатысушы, ағартушы, ақын, журналист, дәрігер. Әкесі Мәмет кедей шаруа болған. Мәметов жасынан әкесіне көмектесіп, жалданып мал бақты. Өз бетінше оқып, сауат ашты, жәдит мұғалімдер ашқан бастауыш ибтидай, орта рушдия медреселерінде оқыды.
            </p>
            <p>
              1916 жылы дүрбелеңі тұсында босқыншылыққа ұшыраған қырғыз еліне көмек беру жөнінде Ә.Бөкейхан, А. Байтұрсынұлы, М.Дулатов, Ж.Жәнібековтермен бірге 1917 жылы маусымда «Қазақ» газетінде қазақ еліне үндеу тастады. I Бүкілресей Мұсылмандар сиезіне қатысқан бір топ зиялының Жалпықазақ сиезін Ташкент қаласында өткізу, Алаш автономиясына Түркістан өңірін қосу туралы ойын қостады. Ақпан революциясынан соң Түркістан генерал-губернаторлығына қараған Ішкі (Бөкей) ордасынан Ташкентке барған бөкейлік оқығандар қатарында 1917 жылы Ташкент қаласына  келіп, «Алаш» газетіне автор болды. 1917-1918 жылдары «Бірлік туы» серіктестігіне кірді, С.Қожанов редактор, М.Шоқай шығарушы болған «Бірлік туы» газеті басқармасында жұмыс істеді. Педагогикалық тақырыпта мақалалар, азаматтық әуенді өлеңдер жариялады. Түркістан мұхтариаты (Қокан автономиясы) 1918 жылы күзде большевиктер тарапынан қуып таратылғаннан кейін Ойыл уәлаятына келді. Ойыл облыстық земство басқармасында жұмыс істеді. 1918 жылы жазда Орал қаласынан Жымпитыға, облыстық земство басқармасына баспахана жеткізу ісімен айналысты. 1919 жылы Қаратөбеде өткен облыстық земство жиналысының облыстық земство басқармасы баспасөз органын шығару жөніндегі шешіміне сәйкес «Еркін қазақ» газетінің уақытша шығарушысы болып тағайындалды. 1919 жылы 26 қыркүйектен бастап «Еркін қазақтың» бірнеше нөмірін шығарды.
            </p>
            <p>
              Батыс Алашорда  үкіметі таратылғаннан кейін Батыс  Алашорда қайраткерлерімен бірге Орал қаласына әкелінді. 1920 жылы РК (б) ІІ қатарына қабылданды. Орал губревкомының үгіт-насихат бөлімінің қызметкері болып істеді. 1920 жылы ақпанда Доссордан Орал қаласына мұнай тасу кезінде қазақ ауылдарында түсінік жұмысын жүргізу, қазақша үндеу, прокламациялар шығарып, тарату міндеті жүктелді. 1920 жылы көктемнен Жымпиты уездік ревкомының халық ағарту бөлімінің қызметкері. Сауатсыздықты жою ісімен айналысты, М.Жолдыбаев, Ш.Жантілеуовпен бірге саужой бағдарламасын талдап, жасау комиссиясының құрамына кірді. Уездік атқару комитетінің татар-қазақ бөлімі шығарған «Яна фикер» газеті тоқтағаннан кейін оның баспаханасы негізінде қазақша уездік «Ерік» газетін шығарды.
            </p>
            <p>
             Қызы Мәншүк Мәметова әкесін ақтау мақсатында өзі тіленіп Ұлы Отан соғысына аттанды, 1943 жылы Невель қаласында болған шайқастағы асқан ерлігі үшін оған Шығыс қыздары арасында бірінші болып Кеңес Одағының Батыры атағы берілді (қаза болғаннан кейін).
          </div>
        </div>
      </div>
    </main>

    <!-- Footer -->
    <section class="footer">
        <p><font face="Montserrat">made with <i class="fa fa-heart-o"></i> by team Samyryq</font></p>
</section>    
  </body>
</html>